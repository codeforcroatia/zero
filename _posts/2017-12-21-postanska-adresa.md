---
layout: category-post
title:  "Tijelo traži dostavu adrese stanovanja"
date:   2017-12-21 00:00:00 -0000
categories: template
---

Kada tijelo javne vlasti traži da korisnik prava na pristup informacijama dostavi poštansku adresu:

1. otvori stranicu sa zahtjevom
2. dodaj komentar sa sljedećim naputkom za korisnika:

```
Niže dajem pojašnjenje za podnositelja zahtjeva:

Temeljem Zakona o pravu na pristup informacijama (ZPPI) "adresa" je vaša elektronska adresa putem koje ste poslali pisani zahtjev elektronskim putem na internetskoj stranici Imamo pravo znati.

Poštanska adresa nije potrebna za dostavu traženih informacija kada se zahtjev podnosi elektronskim putem sukladno tumačenju zakona Povjerenika za informiranje. Iznimno, tijelo javne vlasti može tražiti kućnu adresu ako treba dostaviti odgovor papirnato s dostavnicom i to samo kada rješenjem odbija ili odbacuje zahtjev za pristup informacijama i kada dostavlja rješenje na zahtjev za ponovnu uporabu informacija. Više pročitajte na http://imamopravoznati.org/help/privacy#full_address

Imamo pravo znati je javni portal za podnošenje zahtjeva za pristup informacijama te zbog sigurnosti vaših osobnih podatka i politici privatnosti ove internetske stranice preporučamo da ne šaljete vašu kućnu adresu putem ovog javnog portala, radije je pošaljite putem svoje privatne email adrese na email adresu službenika za informiranje. Alternativno, ako ste poslali vašu kućnu adresu, možete prijaviti ovaj zahtjev administratorima putem tipke 'Prijavite ovaj zahtjev' te izaberite da se u zahtjevu nalazi osobni podatak a u komentaru podatak kojeg je potrebno zaštiti i administratori portala će zatim cenzurirati osobni podatak. Napominjemo da administratori ne mogu djelovati tako brzo kako internetski botovi mogu pokupiti adresu te ne možemo sa sigurnošću reći je li crawler pokupio vašu adresu.

Potražite email adresu službenika za informiranje tako da kliknete na link s nazivom tijela javne vlasti te na profilnoj stranici tijela javne vlasti na Imamo pravo znati s lijeve strane potražite link "E-mail adresa službenika za informiranje". Korištenjem vaše privatne email adrese, pošaljite kućnu adresu na email tijela javne vlasti a u naslovu emaila navedite naziv vašeg zahtjeva.

Tijelo će možda odgovoriti na vašu privatnu email adresu ili čak na kućnu adresu da izbjegnu javnu objavu informacija koje ste zatražili. Možete odgovoriti i inzistirati da vam tijelo odgovor dostavi na elektronsku poštu putem koje ste dostavili zahtjev - tzv. "adresa za odgovor" (imamopravoznati.org adresa) jer je propisano ZPPI-om d podnositelj može navesti na koju adresu želi dobiti odgovor.

Savjetujemo vam da odgovorite tijelu javne vlasti u smislu:

Želio bih Vas upoznati s uputom Povjerenika za informiranje vezanu za inzistiranje na poštanskoj adresi podnositelja zahtjeva napisanoj u publikaciji "Primjena Zakona o pravu na pristup informacijama - Priručnik za službenike za informiranje u tijelima javne vlasti":

'...uzmite u obzir da je inzistiranje na adresi u slučaju zahtjeva podnesenog elektroničkom poštom, a već sa sigurnošću možete utvrditi da ćete informaciju pružiti korisniku, protivno načelima ekonomičnosti u postupanju te načelu suradnje i pružanja pomoći.'

Navedenu publikaciju možete pročitati na linku:
http://publikacije.imamopravoznati.org/

Na Vaš zahtjev dostavljam svoju kućnu adresu, a sukladno čl. 17. st. 2. ZPPI-ja naznačujem da želim primiti Vaš odgovor na isti način i na istu elektronsku adresu putem koje ste zaprimili moj zahtjev. Molim vas da moje osobne podatke (npr. kućna adresa) uklonite prije dostavljanja odgovora elektronskim putem sukladno Zakonu o zaštiti osobnih podataka.
```
